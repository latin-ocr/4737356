 

-19—

VIII.

Hoc carmen valde est vexatum a criticis. Iam Guietus
ille, si Sandono credimus, postremam stropham sustulit et inter
recentiores Meinekius et Linker eius secuti sunt exemplum.
Peerlc. *totum carmen repudiavit atque Gruppi Minos et Aeacus
et secum et inter se consentientes idem faciunt. Lehrsius
solos vv. 25 et 26 insanabiles putavit. Praeterea mutationibus
valde dubiis et suspectis carminis difficultates quasi scopulos
evitare conatur. Quae contra carminis integritatem dici> pos-
sunt, omnia a Peerlc:o dicta sunt. Gruppius etiam argumen-
tum historicum et „externum“ ostentat, ex quo credit apparere
carmen esse spurium (Min. 74, sqq, Aeac. 50). Dicit enim
carmen a Diomede in libello de metris horatianis non esse

“ numeratum. Alia testimonia non curat. Carmen numeratum

est a Mario Victorino et commemoratum praeterea a praestan-
tissimis grammaticis, ut Prisciano, Donato ad Terent. eunuch.
III: 2, 25, Serv. ad Aen. 'VHIt 638. Constat Diomedem in
metris enumerandis neglegentem fuisse atque carmina, quorum '
oblitus sit, persaepe non eadem esse, quae hypercritici damna-
verint. Gruppius ipse confitetur interpolationes multo ante
Diomedem factas esse sive paullo post Horati mortem et gram-
maticorum tempore scripta Horati talia esse, qualia etiam
nunc restent. Quae quum ita sint, quid attinet neglegentis
metrorum ratiocinatoris auctoritate niti?

Proinde id quod a Gruppio hac de re obiectum est ni-
hili esse putemus. Videamus, quid alii viri doctissimi pro-
tulerint.

In explicandis verbis docte sermones utriusque linquae
editores magnopere sudarunt. Primum omnium, si formam
consideramus, ambigitur, utrum legendum sit sermones an ser-
monis. Plurimi codd. hoc habent, plurimae editiones atque codd.
„primae classis“ cum Donato sa Porph. nobis illud obtulerunt ¹).

¹) Hoc loco Keller causam sibi invenisse videtur, cur Cruquio fallaciam
crimini daret, id quod magna contentione dicit in mus. Rhen. 1863, 282 &a

