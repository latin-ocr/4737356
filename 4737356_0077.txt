 

—69—-'

   

7, 8 abiudicavit, Luebker str. 14 oculis obliquis aspexit, Mei-
·nekius str. 6 tollere voluit, Schuetzius quasi spurias excerpsit
str. 5, 6, 14 et vv.-63—66 (age te —- barbara paelex) et ani-
,mus ei inclinavit, ut etiam str. 12, 13, 15 abiceret, si prop-
ter sententiarum nexum fieri potuit, L. Mueller optavit, ne
carmen ab Horatio scriptum esset ¹), et in extrema ed. dicit
' str. 11 haud dubie falso esse insertam, quod languida et vi-
lis sit.

Quid tibi, qui legisti, iam videtur? Inter has doctissimorum
virorum de carmine restituendo opiniones tibi libera datur optio,
ut eam elegas, quae tibi maxime arrideat, et statuas, quid ab
Horatio, elegantissimo poeta romano, scriptum sit, quidve sit
interpolatorum opus inscite factum (sonderbar, tadelnswerth,
unertraglieh, geschmacklos, verkehrt, unendlich matt, anstossig,
lappisch‚ th6richt, hasslich‚ lacherlich, Unsinn, heller Bffidsinn,
>quae omnia a criticis iam commemoratis de hoc carmine mi-
sero dicta sunt). Equidem nisi crederem totum carmen esse
germanum, propensissimus essem ad sequendum Hardovinum
et Lehrsium. Nam fragmenta divulsa mihi non placent.

Maxime sudaverunt critici in explicando, quomodo fabula
de Europa narrata cum eis, quae de Galatea dicuntur, cohaereat.
Quum Europa et Galatea inter se conferri eis viderentur, compa-
rationem in singulis quoque et minutissimis rebus aptam esse
voluerunt, quod non ita est, >ut omnes vident. Sole autem
clarius esse puto summam sententiam et primarium argumen-
tum in fabula inesse, quaeque praecedant tantum praebere fa-
bulae occasionem. Ut saepe Pindari digressiones mythorum
plenae leviter tantummodo ea attingunt, quae in initio dicuntur ²).

De ceteris permultis, quae praecipue a Peerlc:o et Lehr-
›sio contra carmen allata sunt, non operae pretium erit in dis-
putationem ingredi. Nam exceptis levissimis nonnullis Peerlc:i
argutiis, quas Luebker copiosissime examinavit et refutavit,
reliqua pleraque onmia aestheticis, quas vocant. rationibus ni-

¹) Lit. Hist. Biogr. 126.
²) Vide quae dixi ad 111: 11, pag. 26.

 

