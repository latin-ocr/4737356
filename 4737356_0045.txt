 

...37-

    

est‚ quod ianitor quidam sibi molestus fortasse futurus esset ¹).
Dixerit quispiam Horatium iam ,flaccum“ vino et madidum carmen
fecisse, deinde tres primos libros editurum e chartis eruisse, ut
librum suppleret, qua in re eo facilius connivere potuit, quod
carmen (maxime stropha media) ad Gaesarem adulandum ap-
tissimum erat. Complementi causa multa in scriptis omnium
fere poetarum insunt. Quantum e praestantissimis recentioribus
poetis> eiciendum erat, si optimis eorum poematis omnia me·-
tiremur!

Itaque animus nequaquam inclinat, ut carmen spurium
putem. Si critica ars in eodem nunc esset statu, quo Peerl-
campi tempore erat, interpolationes indagantibus fidem habere
multo esset facilius, praesertim si peerlcampiano sublevarentur
ingenio. Quum enim interpolationes per longissimum temporis
spatium ab Horati inde morte usque ad artem typographicam
inventam factae esse crederentur, et numero permultae videban-
tur et facillimum erat omnium difficultatum culpam in gram-
maticorum, rhetorum, librariorum, monachorum insulsitatem
conferre. Quum autem hodie innumerabilibus prope dicam te-
stimoniis ad liquidum perductum sit, Horati contextum talem
extare, qualis 60 vel 70 annis post eius mortem fuerit, vix
quisquam nobis persuadere potest, interpolationes multas et
magnas inesse in libris, qui paullo post poetae mortem in
scholis usu discipulorum triti sint. Juvenal. 7, 225:

Totidem olfecisse lucernas
Quot stabant pueri, cum totus decolor esset

Flaccus et haereret nigro fuligo Maroni.

Carminis verba praeter Porph. et Pseudoacronem etiam Prisc.

¹) Ianitorem istum non a viro Neaerae constitutum esse, ut Ritter dicit
ad Epod. XV, vix est, quod moneam. „Num ianit0r“‚ inquit R„ „morari
potuit sui iuris feminam? Minime. Maritus igitur apposuerat uxori custodem,
qui viro iniuriam defendere debebat“. Triste sane fuisset talibus conditioni-
bus maritum esse! Quis autem usquam terrarum praeter Ritterum credidit
ostiarium illum prohibuisse, ne domina ipsa exiret, quum luce clarius esset,
eum impedivisse, ne puer Horati ad. feminam intromitteretur, cuius ianua.
magna quotidie frequentia iuvenum celebrabatur?

 

