 

²— 17 —

promissor (A. P. 138), provisor (A. P. 164), dilator (A. P
172), risores (A. P. 225) ¹).
Etiam pluralis forma mearum sententiarum. reprehendi-
tur. Proximarum enim stropharum fabulae nullas continent
’ sententias (γνώμας) et 111 stropha, quae proxime antecedit, una
sola inest sententia, quam veram esse centimanus Gyas (s. yiyas,
quam lectionem archetypi codicis haud dubie fuisse Keller ad
od. II: 17, 14 ostendit) monstrare debet. Sed pluralis numerus
h. l. generali vi praeditus esse videtur, quales plurales usur-
pantur⁷ quum ad significandum genus totum insigne huius ge-
neris exemplum nominatur 2).
Denique dicunt ea, quae versibus 65-68 contineantur,
>versibus 42—64 satis comprobata confirmataque esse. Hanc
igitur stropham et supervacaneam esse et molestum habere re-
ditum ad absolutam iam gigantum mentionem. Rectissime
vero observavit Dillenb.‚ 'etiam si haec stropha repudietur, ta-
men restare in reliquis invisam istam gigantum mentionem
(Iniecta monstris terra dolet suis, cet). Quamobrem aut haec
stropha retinenda est, aut reliquae quoque in eandem cladem
trahendae sunt. Testimoniis extrinsecus assumptis stropha 'op-
timis fulcitur. Porph. eam novit. Centimanus gigas comme-
moratus est a Prisc. XVII: 152 Horatius: testis mearum sen-
tentiarum; id. VI: 84 Orion quum vellet cum Diana concum-
bere, ut Horatius ait, eius saqe'tta occisus est. Horati verba etiam
exhibet Serv. ad Aen. I: 535. Itaque Serv. et Prisc. prae-
stantissimus uterque grammaticus et antiquarum literarum
existimator intellegens diserte testantur stropham esse Horati,
ac ne suspicantur quidem eam esse spuriam. Quamobrem ne-
scio an sit, quod ne nos quidem eam spernamus.

Hi sunt primarum sex odarum loci, quos moderati critici
in dubium vocaverunt. Hypercritici vero quousque progressi
sint, iam cognovimus. Quos in levissima quaque re refellere

¹) Vide Waltz. pag. 66.
²) „Solcher Ansichten‚ einer Ansicht wie ich sie hier aufgestellt habe“,
Nauck. Cfr. 111: ὅ, 52 reditus, 111: 27, 38 virgiuum, cet.
2

