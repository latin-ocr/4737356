I-—VL

Prima sex carmina, ut primo aspectu videmus, arte inter sese
conexa sunt. Omnia enim didactica et ethica sunt et idem
habent metrum atque ita continuantur, ut initium uniuscuius-
que carminis cum extrema parte carminis praecedentis cohae-
reat. Qua re commoti fuere, qui crederent, unam esse conti-
nuam odam. Ita Porph. credidisse videtur et Diomedes in
libello suo de metris horatianis od. septimam huius libri secun- ’
dam appellat. Od. 2 cum od. 3 in nonnullis codicibus cohaeret,
inter quos teste Cruquio etiam fuit cod. bland. vet„ ut ne
maiore quidem et ornatiore litera inter haec carmina intercedat
discrimen. His temporibus hypercritici quidam eandem ha-
buere opinionem, quae tamen sine dubio falsa est. Tale enim
carmen longissimum monstrum esset, cui apud Horatium nihil
esset simile nec secundum, atque Horatius ipse in prima pri-
mae odae stropha dixit se non carmen sed carmina scriptu-
rum esse. ⁸

Haec carmina, quamquam lyricam naturam non omittunt,
gnomica et sententiosa sunt. Perspicuum est inter eiusmodi
carmina conexum saepe laxum fieri transitusque inter diversa‘s
sententias (γνώμας) paullo abruptiores interdum videri ¹). Quae
quum ita sint, hypercriticis facillimum fuit magnas partes ex-
cerpere spuriasque pronuntiare. Suo quisque modo poetam

¹) Cfr. Pm-ph. ad od. III: 1 „haee ode multiplex per varios diducta est

sensus“.

