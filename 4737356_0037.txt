—29—-

quorum, namque, atque. Vox, quae est atque, in omnibus Ho-

. rati scriptis tricies quinquies ¹), bis in odis (h. l. et II: lo,

21) invenitur: Itaque hoc quidem verbum aequo animo fero,
,neque tamen fieri potest, quin voce eius offenditur animus, et
'iure inde a Cuninghamio, 'Dacierio, Sanad0n0‚ Bentleio repu-
diata est, nam ieiuna neque ferenda est, si ad caput pertinet,
longiusque abest ab ore, quam quae eo referri possit (ut pu-
tant Ritter, Schmidius‚ Nauekius, L. Mueller, alii). Proinde
hanc inutilem vocem demamus locumque coniecturis emendamus,
quarum optimam arbitror esse emicetque 3). Haec enim coniec-
tura commendatissima erit, antiquam literas scribendi rationem
(palaeographiam) si respexeris, quam qui noverunt, facillime
intellegunt, quo modo librarii emicatque in eius atque mutave-
rint. Verba? spiritus tceter emicet bonam nobis praebere sen-
tentiam, Unger l. c. multis monstravit exemplis. Qua coniec-
tura accepta, id quod in hac stropha difficillimum imprimis
est, tollitur.

2) Vocabulo taeter L. Mueller bellum inexpiabile indixit,
quod in omnibus editionibus nec non in lectionibus horatianis et
in ann. phil. 1874 p. 64 sqq. et in libro, qui inscribitur Lit.
Hist. Biogr., ut paucis absolvamsquotiescumque potuit, redin-
tegravit. Cuius rei quaenam sit causa, minime liquet, quum
. neque in sono neque in significatione illa vox quidquam offen-
sionis habeat. Significat id quidem, quod foedum est, quod si
quis rem foedam et taetram narrat, ei etiam verbm, quae eam
sonent ostendantque, opus est. Quae quum ita sint, quanam
tandem ratione improbanda odioque persequenda est vox ab
Horatio saepe in satiris atque praeterea et in soluta et in astricta
oratione et a recentioribus et ab antiquioribus et a Catullo
et a Seneca et a Vergilio et a Cicerone usurpata? Equidem
Kellero assentior in Epileg. I: 227 haec dicenti: Eine Kritik,
welche ein ' {isthetisch absolut indifferentes Wort wie elas als
angeblich poetisch unmoglich verfolgt, ist mir unbegreiflich.

 

 

¹) Waltz. Des Variations, cet. pag. 181.
3) Unger, Emend. Hor. VI.

