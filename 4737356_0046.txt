*38—

Charis, Serv. commemoraverunt. Non decet eos habere, qui ’
alienae pravitatis poenas dent, et concedendum est, in lyricis
Horati nonnihil frigere et ieiunum esse ¹). '

XVI.

Haec ode orationis quadam latitudine sententiarumque
earundem repetitione paullulum laborat, quod tamen non adeo
molestum est. Ceterum eximia est et magnum erectumque
scriptoris animum significat. Quamquam sententiae maximam
partem volgares et communes sunt, tamen e quinta stropha
apparere videtur, eas ad certam rem spectare, quod si ita est,
haud dubie repulsa, ut Grotefendius primus vidit, indicatur,
quam tulit Augustus, quum Horatio epistolarum officium obtu-
lisset. Eiusmodi repulsam illius temporis romani intellegere
non poterant, nam stultissimum esse putabant illud tam insigne
tamque quaestuosum munus deprecari. Horatius in hoc carmine
Maecenati amieo et fautori repulsae rationem reddidit. Quid
magna multitudo sentiret, non curabat. „Divitiae multa mala
curasque multas afferunt, quare pauper sed liber arbitratu meo
vivere malo, et beatior sum, quam si multarum terrarum imperi-
um obtinerem. Si quando necessitas me urgebit', tu mihi opem
feres.“ En simplex carminis argumentum, quod poetarum more
ornatum et exemplis instructum est. Carmen esse germanum vis
ingenii vere horatiani et orationis color significant. Videmus
enim commoditatis et otii cupiditatem, nullis finibus circum—
scriptae libertatis amorem, sibi musisque vivendi desiderium,
quae omnia Horati propria erant 2).

¹) Vide Teuffel. Ueber Hor-222, pag. 14: Wir finden Nt'ichternheit, Frost,
prosaisehe Wendungen, Masslosigkeiten, bei denen wir oft sogar des Dichters

sonstigen guten Geschmack vermissen, Selbstwiederholungen etc. Cfr. etiam
L. Mueller. Biogr. 116—132.

⁵¹) cfr. W. S. Teuffel. Litararhist. Uebersicht, pgg. 14, 15, oswald.
Leben‚ character und Philosophia des florez, pgg. 76 sq. aliosque.

 

 

