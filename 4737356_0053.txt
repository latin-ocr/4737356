- . ι ,

 

-45-

etiam de ipsa. die natali admonere. ,Nobilis Lamia, ne sis
oblitu· crastinum diem natalem tuum esse.“ Hoc est ridicu-
lum et summo iure Lehrsium ad irridendum impulit, quae ta-
men irrisio non in Horatiumlsed in perversam interpretationem
cadit. Recte autem viam Dacierius ad verba famulis operum
solutis haec annotavit: „Non debemus“, inquit, „inde conclu-
dere diem crastinum comuniter festum fuisse. Horatius dicit
atrocem tempestatem a labore impedituram esse‘. Sanadonus,
qui ut mea quidem fert opinio, omnium et antiquiorum et re-
centiorum editorum optime de hoc carmine meritus est, idem
fere dicit.

Iam vero ad difficillimam in hoc carmine quaestionem
transeamus. Videndum enim est, quomodo primae duae strophae
cohaereant cum eo, quod diximus esse carminis proprium ar—
gumentum. Versus quintus in omnibus membranis ita scrip-
tus est: auctore ab illo ducis oriyinem. Si lectionem ducis
retinemus (quod miror quemquam post Bentlei explicationem
facere ausum esse), verba illa ad argumentum pertineant, ne-
cesse est, quum eorum sententia et ea, quae sequitur, eodem
tenore progrediantur. Itaque quae carmine continentur, haec
essent: „Lamia, gentis tuae auctor Lamus, conditor Formiarum,
erat. Cras pluet. Cura, ut habeas aridum lignum. Convivium
celebrabis“. Partium cohaerentiam hic laxam sive potius nul-
lam esse, quis est, quin videat? Et homo nobili loco na-
tus, quem de generis sui auctore (vel etiam, ut nonnulli
volunt, de ipsius die natali) certiorem facere necesse erat,
Horati musa parum dignus fuisse videtur. Plurimi autem de
hac lectione desperantes Heinsi a Bentlcio aliis commendatam
coniecturam ducit acceperunt. Etiam Keller, coniecturarum
ille contemptor, necessitate coactus eam probavit. Tantum
'vero ea proficimus, ut v. 5 ad parenthesin, quam vocant Graeci,
neque ad ipsum argumentum pertineat, sed etiam accipimus
longam et vix ferendam parenthesin, quam legentibus nobis
haud multum abest, quin spiritus intercludatur, argumentum
autem non plenis duabus strophis absolvitur, prima stropha
nihit habet leporis atque obscura et languida est. Hac maxime

