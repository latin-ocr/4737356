 

—9'-

inser. Aeacus, pag. 35, interpolationes universas magna can-
ditate et astutia („mit schlauem Sinn‘) esse factas dicit, ut
sermonis vitia non sint expectanda, nedum pravae sententiae
(„Unsinn des Inhaltes“)‚ idem tamen innumerabilibus paene
dicam locis nullam calliditatem neque ,bonam sententiam, sed
omnia perversa, absurda, inepta videt (bffidsinnig, albern, un-
sinnig, verdreht‚ thoricht, lachernum cet.).' Magnum convi-
ciorum acervuni e libris eius aliorumque hypercriticorum con-
gerere poteris. Atque hic veniam petendi locus est, si quid
pro Horatio dicens asperius disputasse videor, quod cum eis si
contuleris, quae alii cont-ra Horatium dixerunt, nihil erit. Hy-
percritici doctissimi fuerunt viri, sed sanae menti humanae plus
tribuendum esse mihi persuasum habeo, quam omnium homi-
num doctrinae. Crisis horatiana, si interpolationes multas istas,
quae inesse creduntur, spectes, homini post nimium laborem
„exhausta utiliter quaerendi materia“ insueto otio senescenti et
aegrotanti similis est. Ad vitam sustentandam valetudinemque
” restituendam aspera remedia adhibenda sunt. Multorum au-
tem et celeberrimorum philologorum mos est, ut hypercriticorum
temeritatem refutatione indignam habeant. Sed tali modo
doctorum virorum opinionem silentio obruere et opprimere non
licet. Qui rationibus pugnant, rationibus et argumentis vin-
cendi sunt.

