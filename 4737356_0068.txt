——oo—v

(bland. vet.) insit, ea lectio a Lachmanno accepta est, quam
ut eis, quae praecedunt. aptam faceret, codicum vocem tyrrhe—
num in terrenum mutavit, et propter magnam Lachmanm' auc-
toritatem coniectura eius multis editoribus probata est.
Etiam Keller in* ed. anni 1864 legit terrenum - publicum,
sed in Epileg. ad codicum lectionem reversus scripsit Tyrr-
henum —— Apulicum. Mirum est eum utramque lectionem
(apulicum et publicum) scholiis Porphyrionis adminiculatum.
esse. Porph. autem haec annotavit: Hac ode invehitur in-
Iuoeurc’am aedificiis non terram tantum verum etiam maria occu-
pantem, unde ne hilum quidem concludere licet, utrum legerit

mare apulicum an publicum. Ceterum Keller ¹) optime codi- '

cum lectionem defendit. Terrenum substantivum Livius primus
usurpavit (23, 19). Post eum saepe, ante eum nusquam inve-
nitur. Sed extruso omnium codicum verbo dubiam eiusmodi et
incertam vocem inculcare et pessimi exempli et supervacanea
res est. Codd. habent apulicum, pulicum, publicum, ponticum.
Ponticum in mavortianis codd. est, quum autem Mavortius
Constantinopoli prope Pontum vixerit, intellectu haud difficile
est, e quo fonte fluxerit eius „emendatio“. Pulicum eo tem-
pore ortum est, quo Puliam 2) pro Apulia dicere coeperunt, ut
Spaniam pro Hispania. Deinde librarii ignari pulicum in pub-
licum mutaverunt. Dubitari vix potest, quin hoc modo variae
codicum lectiones ex archetypi voce Apulicum ortae sint, ne-
neque est causa cur terrenum coniciamus aut versum spurium
esse putemus. Nam etiam si sententiam spectamus, nihil est
vituperandum. Mare Tyrrhenum et mare apulicum h. e. mare
inferum et mare superum, h. e. duo illa maria, quae alluunt

Italiam ³).

¹) Epileg. 260, sqq.

2) Quae forma etiamnunc in usu est.

³) Quod attinet ad syllabarum mensuram in voce Apulicum, constat eam
saepe in propriis, quae vocant, nominibus esse incertam. Quod Peerlc. dicit
in hoe versu magnam inesse veritatis superlationem (hyperbolum), vix si sen-

tentiam horatianum consideramus serio dictum esse videtur.

 

