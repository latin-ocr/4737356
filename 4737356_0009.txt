 

’ Quum iam alio tempore l) interpolationum, quae in scriptis
Horati inesse ereduntur, historiam· breviter exposuerim, hic
Ι pauca tantummodo addam atque pleraque ea, quae ad hodier—
num huius quaestionis statum collustrandum pertineant.

Guilielmus Teuffelius iam a:o 1859 ²) dixit doctrinam illam
de interpolationibus ubique statuendis in artis criticae historia
’ quasi actum quendam efficere numquam tanto cum strepitu et
tumultu tantaque iactatione rediturum. Haeo spes eum fefellit,
nam post id tempus et Gruppi et. Lehrsi et aliorum libri in
manus hominum venerunt. Quod autem deinde pergit hyper-
criticorum opiniones diu neque prorsus convictas neque fundi-
tus repudiatas mansuras esse, id non modo tum verissimum
, erat, sed etiam nostro tempore valet. Hodie quoqne interpo-
lationes inter criticos horatianos ut quondam inter deas Eridis
aureum illud pomunr causa certaminis est. Quae quum ita
sint, haud alienum mihi videtur per totum odarum librum
interpolationum investigatores pedetemptim sequi et examinare,
f quibusnam rationibus atheteses suas confirmaverint. Qua in
re quoniam intestina, quae vocant, argumenta fere sola allata
inveniemus ad demonstrandum interpolationes vere adesse, hic
videamus, num qua *in extrariis rebus posita foris assumi
possint.

Keller ille quidem eiusmodi argumenta numquam esse
prompta dixit ³). Talia vero sine dubio habenda sunt et verba

¹) In ann. crit. ad IV Horati carm. liljr. praef.
²) In „Correspondenzblatt fiir die gel. und Realschulen“.
³) Rh. M. 1864, 211.

 

