„44—

est = die lange Erfahrung, cet. Flaccus noster stupuisset,
ipse si cognovisset, quam subtilis sapientia in carminibus ioco-
sis lateret. Etiam de praestantia carminis magna est opinio-
num differentia. Duentzero haec ode pulcherrima et rotundis-
sima esse videtur, Lehrsius malum imperiti et ignari hominis
opus esse putat, Peerlc. neminem Augusti aetatis poetam eam
agniturum fuisse credit. In tanta dissensione facere non pos-
sumus, quin sanae menti maiorem quam variis criticorum quam-
vis doctorum opinionibus auctoritatem tribuamus.

Quam si consulimus, apertum est carmen esse iocosum
et hic ut alias Horati musam esse venustissimam, quum aut

in mero ioco aut in iocis cum seriis permixtis versetur. Post ‘
iocosam exordii pompam sequitur argumentum, quod hoc est: ,

Cornix pluvias cras venturas vaticinatur. Proinde cura, ut
lignum aridum habeas, nam cras nihil aliud tu tuique facere
poteritis quam convivari. Si Lamia ambages interpretari po-
tuit, intellexit poetam semetipsum ad caenam invitasse, id quod
Lamiae sine dubio gratum erat. Hoc Horatium voluisse optimo
iure conicere licet, quum nihil de causa, cur carmen scriberet,
memoriae proditum sit, si tali modo melius explicare possumus.
Ita carminis oeconomia, ut ita dicam, clara et perspicua fit.
Difficultates in spinosa et contorta interpretum explicatione po-
sitae sunt. Fuere enim, qui crederent, Lamiae diem natalem
hic agi (Dillenburg.‚ alii) vel diem omnibus romanis festum ut
Saturnalia (Meinekius) vel festum post condita frumenta cele-
brandum (Ritter), quae omnia perversa sunt, nam 1) non con·-
veniunt cum verbis porco lu‘nmzstri, quod romani diebus natalibus
immolando abstinebant, 2) nescimus, quid pluviarum praedictio
hic sibi velit, nam Lamia, vir ille nobilissimus, sine dubio spre-
tis imbribus diem natalem convivio celebrabat, nisi credere
velis id maxime Horatium spectasse, ut Lamiam moneret ne-
cessarium esse lignum aridum praeparare, quod tamen satis
futile videtur et ligneum, (Gruppio, qui str. 3 delevit, gra-
tam delendi causam eiusmodi explicatio praeberet. Ipse cur
ita faceret, nihil attulit), 3) Lamia homo esset fatuus,
quippe quem necesse esset de die omnibus romanis festo vel

 

