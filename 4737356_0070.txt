 

-62-

Quod si clavi trabales in I: 35 sunt instrumenta, quibusff γ’

torquebantur et necabantur sceleratissimi homines, vix est du-
bium, quin in III: 24 clavi adamantini in eundem finem usur-
pentur, et necessitas neque est praetor neque *aedificiorum struc-
tor sed lictor 8. carnifex. Quae res si ita se habet, vertices
significant vertices humanos sive capita⁷ quae vis neque est in-
certa, neque nova, neque insolita.

Hanc explicandi rationem Bentl. iocose refutare conatur.
„Ego‚“ inquit, „spondere ausim, cui clavus per cerebrum adac-
tus sit, omni metu liberum et expeditum futurum“. Videamus,
quid Schuetzius ad hoc respondeat: „Bentlei“‚ inquit, „verba
facetiora quam veriora sunt. Totum enim locum allegorice
intellegendum esse apparet“‚ Recte hoc quidem. Tum vero
pergit: „Quis per metaphoram dicit clavos per cerebrum adigi,
qui dicere vult homines imperio necessitatis subiectos esse?“
Quod ’ si sibi ipse constare vellet, et necessitatem hic quoque
lictorem esse putaret, ut in Od. I: 35 cum perpaucis aliis lic-
toris partes necessitati dedit, metaphoram suo prorsus loco esse
collegeret. Horatius nimirum dicit homines ut servos neces-
sitati ut lictori esse subiectos, quae quum ad eos veniat, ut
tormentis suis ad mortem eos cruciet, tum eos non animum
metu liberare neque caput laqueis mortis expedire posse,
etiamsi tam divites sint, ut non modo Italiam, sed etiam maria
alluentia aedificiis suis occupent ¹). Denique ad stropham de-
fendendam idem fere dicere nobis licet, quod Lehrsius ad I: 35 ἡ
annotavit, confitendum esse nos semel bisve legentes in hac
illave re haerere neque obiter et leviter attingentes quasi per
glaciem transcurrere posse, hoc autem neque esse argumentum
contra stropham neque vitium poetae, quippe quod poetis alte
assurgentibus neque per humum serpentibus concedendum sit.

¹) Cfr. schol. „Necessitatem pro morte posuit“‚ Porph. „Adamantinos
clavos pro mortis necessitate posuit“‚ Acro.

