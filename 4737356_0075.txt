 

   
 

467—

effringere conatur, is nescio an non dubitet arcu invisum et
timidum ianitorem deterrere, ne sit· impedimento. Quam-
obrem nulla est causa, cur omnium codicum et scholiarum
lectionem mutemus, nedum stropham spuriam habeamus.
Equidem facere non possum, quin explicationem quandam
huius carminis impugnem, quae si *vera esset, hypercriticis fu-
turis ansam ad reprehendendum Horatium praeberet. Carolus
Frankius in primo versu pro puellis coniecit duell-is, quod
multis editoribus arrisit, inter quos sunt Meinekius et L. Muel-
ler. Hic ita interpretatus est, quasi duellis verum bellum
significaret, bellum scilicet civile, cui Horatius interfuerat.
Prudentissimus autem quisque intellegit, quam sit aleae plenum
sola quamvis eleganti coniectura nixum refragante quovis codice
carmini prorsus aliud argumentum subicere, quam quod codd.
nobis praebeant, quos si sequimur, fieri non potest, quin cum
Porphyrione nobis explicandum sit: „Hac ode videtur iam re-
nuntiare carminibus et lyram consecrare et amare desinere.
Allegoricos militiam amorem vocat.“ L. Mueller contra, „Ho—
ratius‚“ inquit, „fessus iam bello totum se amori dare cupit“.
’ Codd. si sequimur, Horatius provecta aetate carmen scripsit, si
Muellero paremus, carmen in primis ab eo scriptis numeremus,
necesse est (nuper). Deinde verba, quae sunt militavi non sine
gloria ¹) iactationem haud parum resipiunt. Tum vero illud
defunctum bello barbiton quid sibi vult? L. Mueller explicat
barbiton non amplius bella cantarum. Sed ubi Horati lyra
bella cecinit? Quid, quod Horatius persaepe confessus est ly-
ram suam ad bella canenda minime fuisse aptam (12 6, II: 1,
H: 12, III: 3, IV: 2, alibi) ²)? Quanto melius est cum Porph.
explicare: siqnifieat amores suos se barbito cecinisse et totum
carmen „allegoricos“ intellegere (ovid. Am. 1, 9, l: militat
omnis amans, et habet sua castra cupido)! Ac si lectionem

¹) fortasse „relicta non bene parmula„.

⁹) Horatius hoc carmine groecum aliquem poetam imitatus esse videtur,
e. g. Alcaeum. Hic autem iure dicere potuit barbiton esse bellis (vere gestis
canendis) defunctum, Horatius non ita. ¹

 

